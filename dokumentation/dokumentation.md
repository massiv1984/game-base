## Dokumentation för mitt spel

Enligt planeringen skulle spelet vara en platformer där man spelar som en häxa som räddar katter i ett träsk. Planen var ett tidsbaserat spel där man ska samla så mycket poäng som möjligt genom att besegra olika sorters djur, rädda katter och plocka upp godis.

Det slutgiltiga resultatet blev rätt så annorlunda. För det första ändrades spelet från en platformer till ett shooter-spel. Anledningen var simpel: det var för jobbigt att göra en platformer, så ett enklare alternativ valdes istället. En annan skillnad mellan planeringen och den slutgiltiga produkten är skillnaden på fiender. Detta var delvis på grund av grafiken vi fick, men också på grund av att de planerade fienderna inte skulle fungera likadant utan platformer-grunden. Det var dock flera saker som stannade från planeringen. Dels själva halloween-temat (som alla skulle använda), men också iden om ett tidsbaserad spel där man ska samla poäng.

Positiva erfarenheter:
Mot slutet av uppgiften lyckades jag lösa många problem som verkade som att de skulle vara väldigt svåra, såsom en animation och ett poängsystem. Efter att platformer-iden kastades iväg blev allting mycket enklare och mer begripligt.

Negativa erfarenheter:
Prokrastinering. Jag prokrastinerade uppgiften så länge att den blev en mycket större grej än den borde varit. Jag borde ha tagit tag i uppgiften tidigare, men helt ärligt var jag inte alls motiverad att arbeta med den, särskilt tidigare när den skulle vara en platformer.

Saker jag har lärt mig:
Jag skulle säga att jag lärt mig en hel del om javascript genom den här uppgiften. Om den informationen fastnar i huvudet får vi väl helt enkelt se. Om inget annat vet jag hur klasser och konstruktorer fungerar. Tror jag.

Vad jag skulle gjort annorlunda:
Om jag skulle göra en sån här uppgift igen skulle jag ha gjort en del saker annorlunda. För det första vet jag nu hur dryga platformers är att göra, så jag skulle planerat för en shooter från första början. För det andra skulle jag ha skrivit en bättre planering, det slutade med att jag inte använde planeringen särskilt mycket under processen. Jag vill också säga att jag skulle ha prokrastinerat mindre, men det är lättare sagt än gjort.